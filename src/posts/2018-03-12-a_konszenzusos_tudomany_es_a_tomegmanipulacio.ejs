<div class="sm-col-12 md-col-10 lg-col-8 col-7 mx-auto align-left">
  <span class="mt1 smallest merryweather gray">2018. március 12.</span>
  <h1 class="pb1">A „konszenzusos tudomány” és a tömegmanipuláció</h1>

  <p>Az osztrák-amerikai származású <a href="https://en.wikipedia.org/wiki/Edward_Bernays">Edward Bernays</a>-t (1891-1995) a modern propaganda atyjaként és a PR úttörőjeként tartjuk számon (PR - public relations, közönségkapcsolatok). Bernays a nagybácsijától, a bécsi pszichoanalitikus Sigmund Freud-tól sok mindent elsajátított. Bernays-ra nagy hatást gyakoroltak Gustave Le Bon, Wilfred Trotter, Walter Lippmann és a nagybátyjának munkái. A tömeget irracionálisan viselkedőnek és a csordaszellemtől függőnek tekintette, és körvonalazta hogyan lehetnek képesek a tömegpszichológiát és a pszichoanalízist alkalmazó szakemberek irányítani őket a kívánt módon. Egyszóval Bernays egy pszichopata szörnyeteg volt, aki olyanok manipulálására tette fel életét, akik neki sohasem ártottak.</p>
  
  <p>Bernays lehetővé tette a tehetős ügyfeleinek, hogy a háttérben rejtőzködve saját érdekeik szerint befolyásolhassák az emberek tömegeit. Úgy vélte, hogy a közvélemény tudományos manipulálása szükséges a társadalmi káosz és konfliktus elkerülése érdekében. Mestere volt annak, hogyan győzzön meg tömegeket arról, hogy szükségtelen dolgokra vágyjanak. Röviden: <b>a tudat alatt rejtőző vágyaikat tömegcikk vásárlásában éljék ki</b> a profit maximalizálása érdekében. Ezáltal figyelmük súlypontja áthelyeződik teljesen jelentéktelen dolgokra. Így képesek zavartalanul igazgatni a világot azok, akiket Bernays csak úgy hívott: a „Jelentős Néhány”.</p>

  <p>Bernays az 1920-as években képes volt meggyőzni az amerikai társadalmat arról, hogy a könnyű reggeli helyett egyenek szalonnát és tojást az emberek. Ezt persze nem saját szórakozásából tette, hanem a húsfeldolgozó <a href="http://genealogytrails.com/ny/montgomery/beechnutpackingcomp.html">Beech-Nut Packing Company</a> nevű vállalat megbízásából, amely szerette volna megnövelni a piaci részesedését, kiaknázva a PR-szakember képességeit.</p>

  <blockquote>„Sok évvel ezelőtt a Beech-Nut Packing Company volt az egyik ügyfelünk. A szalonna eladása komoly nehézséget okozott számukra. Kutatást végeztünk, és arra jutottunk, hogy az USA lakossága nagyon könnyű reggelit fogyasztott, ami kávéból, talán egy kifliből és narancsléből állt. Ezért úgy döntöttünk, az egyetlen módja, hogy változtassunk a helyzeten a következő volt: az orvosokkal közösen arra jutottunk, hogy a nehéz reggeli az egészség szempontjából jobb, mint a könnyű reggeli, mivel a test energiát veszít az éjszaka folyamán, amire szüksége lenne napközben.”</blockquote>
  <blockquote>„Amikor az orvosunkkal ezt megbeszéltük, megkérdeztük, hogy hajlandó lenne-e a mi költségünkre 5000 másik orvosnak írni, hogy a véleményük különbözik-e az övétől, hogy megerősítik-e azt? Az orvosunk boldogan beleegyezett. Elküldtük a levelet 5000 orvosnak. Természetesen mindannyian megerősítették, kb. 4500 választ kaptunk, hogy az amerikai emberek egészségének jobbat tesz a nehéz reggeli, mint a könnyű. Mindezt folyóiratokban publikálták; országszerte az újságok címoldalán írtak arról, hogy 4500 orvos nehéz reggelit javasol az amerikai emberek egészségének elősegítése érdekében, sokan közülük hozzátette, hogy a szalonna és a tojás a megfelelő reggeli, aminek következtében több szalonna kelt el.”</blockquote>

  <img src="http://genealogytrails.com/ny/montgomery/beechnutpackingco.jpg" alt="A Beech-Nut Packing Company egyik csarnoka (Canajoharie, NY)" title="A Beech-Nut Packing Company egyik csarnoka, ahol a marhahúst csomagolják nagy higéniában."/>
  <figcaption>A Beech-Nut Packing Company egyik csarnoka, ahol a marhahúst csomagolják nagy higéniában.</figcaption>
  
  <p>Manapság se szeri se száma azoknak az úgynevezett „civil szervezeteknek” (nem-kormányzati szervezetek), amelyek egy része valójában korrupt lobbicsoportnak tekinthető, amit valamilyen iparág finanszíroz. Magyarországon is. Az <a href="https://www.activistfacts.com/">Activist Facts</a> (Aktivista Tények) honlapot a <a href="https://coreprojects.com/">Center for Organizational Research and Education (CORE)</a> készítette annak érdekében, hogy részletes és naprakész információkat szolgáltasson a különböző nem-kormányzati szervezetekről és aktivistákról az USA-ban. Egy tekintélyes adatbázist hoztak létre újságcikkek, hivatalos közlemények és kormányzati dokumentumok (pl. IRS 990 űrlapok) elemzéséből. Minden szervezetnek van egy részletes profilja és egy átfogó képet adnak arról, hogy honnan származik a pénzük. Néhány szervezetnek több tíz vagy száz millió dolláros éves bevétele van! Például a <a href="https://www.activistfacts.com/organizations/19-natural-resources-defense-council/">Natural Resources Defense Council</a> éves bevétele 155 millió, a <a href="https://www.activistfacts.com/organizations/194-sierra-club/">Sierra Club</a>-é 109 millió, míg a <a href="https://www.activistfacts.com/organizations/131-greenpeace/">Greenpeace</a>-é 36 millió dollár volt 2015-ben.</p>

  <p>Azon adómentességet élvező, nem-profit szervezeteket követik nyomon a CORE munkatársai, amelyek fogyasztóellenes tevékenységet folytatnak. Ezek a szervezetek személyeken, a történetükön és a finanszírozási hátterükön keresztül összefonódnak egymással, egy korrupt hálózatot alkotva. Ezek a csoportosulások az áltudományokat pártolják, félelemkeltő kampányokat szerveznek, sőt esetenként erőszakos cselekedetekkel fenyegetik azon jogunkat, hogy szabadon válasszunk bizonyos termékeket.</p>

  <p>A szervezetek egy része félrevezető neveket használ, hogy elrejtsék a szélsőséges hitvallásukat, és képmutató és félrevezető tevékenységet folytatnak. Például: <a href="https://www.activistfacts.com/organizations/145-union-of-concerned-scientists/">Union of Concerned Scientists</a>, <a href="https://www.activistfacts.com/organizations/13-center-for-science-in-the-public-interest/">Center for Science in the Public Interest</a>. Mindkettőben szerepel a tudomány szó, hogy a tudományosság látszatát keltsék és hitelesnek tűnjenek a média vagy az emberek szemében. A <a href="https://www.activistfacts.com/organizations/23-physicians-committee-for-responsible-medicine/">Physicians Committee for Responsible Medicine (PCRM)</a> szervezet úgy tűnik, mintha orvosokból álló szervezet lenne. Valójában a tagok 95%-ának semmilyen orvosi végzettsége nincsen. A PCRM egy fanatikus állatvédő szervezet, amely azon munkálkodik, hogy az amerikaiak asztaláról eltávolítsa a tojást, a tejet, a húst és a tengeri állatokat, valamint betiltsa az állatok használatát a tudományos kutatásokban. Azt akarják elhitetni, hogy a vegetáriánus étrend magasabb rendűsége az orvosi közösség véleményét tükrözi.</p>

  <p>Az Union for Concerned Scientists (UCS, Aggódó Tudósok Szövetsége) egy radikális „környezetvédő” szervezet, ami úgy próbálja magát megkülönböztetni más zöld szervezetektől, hogy meggyőzi a médiát, hogy a szervezet javaslatai a tudományos közösségen belüli konszenzust tükrözik. Ez teszi az UCS-t olyan veszélyessé. Azt hitetik el az emberekkel, hogy a fősodratú tudomány támogatja az ő radikális hitvallásukat. Így működik a „tudományos konszenzusra hivatkozás” technikája:</p>
  
  <ol>
    <li> Az UCS egy szavazást végez a tudósok körében vagy egy petíciót állít össze, amit a tudósok aláírnak.</li>
    <li>Ezt követően az UCS manipulálja vagy félreértelmezi az eredményeket, hogy kinyilváníthassa: „a tudomány hallatta a hangját”.</li>
  </ol>

  <p>1997-ben az Union for Concerned Scientists egy petíciót készített, ami a globális felmelegedés veszélyeire hívta fel a figyelmet és a szén-dioxid kibocsátás csökkentésére hozott Kiotó-i Egyezmény USA általi ratifikálásáért lobbizott. A petíciót 1600 tudós írta alá, így aztán az UCS kinyilvánította, hogy a „tudományos közösség konszenzusra jutott”. De amikor ezt az úgynevezett „konszenzust” egy 17 ezer másik tudós által aláírt ellenpetíció megkérdőjelezte, az UCS ezt. Ez a pszichológiai kivetítés (projekció) tipikus esete. Azt feltételezi ellenfeléről, amiben ő maga is bűnös.</p>

  <p>A szakmai és tudományos kérdések nem a nyilvánosságra tartoznak, így ezeket nem a médiában vagy az utcán kell megvitatni. Az emberek többsége amúgy sem kompetens ezekben a kérdésekben. A tudományos testületek időnként konszenzust nyilvánítanak ki bizonyos kérdésekben, ami hiteles forrásnak tekinthető.</p>

  <p>Arra az eshetőségre kevesen gondolnak, hogy mindkét fél egyszerre tévedhet a klímaváltozás esetén. A megfigyelt, valódi tények nem igazolják, hogy az utóbbi 150 évben nincsen felmelegedés és az ember nem játszik benne jelentős szerepet, viszont azt sem, hogy ez a felmelegedés klímakatasztrófához vezet és mindannyian meghalunk. Egyik állítás sem állja meg a helyét. Úgyhogy az égvilágon semmit sem jelent, hogy néhány naiv tudós aláírt valami ostoba kis petíciót, és igazol valamilyen politikai narratívát. Egy ilyen buta kis felmérés eredményeit tetszés szerint el lehet ferdíteni, csak okosan kell feltenni a kérdéseket. A másik dolog pedig, hogy a petíciót aláíró tudós gyakorlatilag akárki lehet, olyan is, akinek teljesen más a szakterülete, így nem is lehet releváns a véleménye. Tehát a tudományos konszenzusra hivatkozás önmagában mit sem jelent.</p>

  <p class="italic">Folytatása következik!</p>

  <div class="align-center fb-comments mb2" data-href="https://www.gulacsiandras.blog/a_konszenzusos_tudomany_es_a_tomegmanipulacio" data-width="500" data-numposts="1"></div>

</div>