---
title: >-
  Beteljesületlen környezeti jóslatok az utóbbi 200 évből
date: '2019-10-12'
excerpt: >-
  Napi rendszerességgel kell eldöntenünk, hogy vajon a fenyegetések, melyekkel
  szemben állunk valódiak-e, vajon a számunkra nyújtott megoldások tesznek-e
  bármi jót, és vajon a problémák, melyekről az mondják nekünk, hogy léteznek,
  tényleg valódi problémák-e, avagy sem.
coverImage: /assets/images/articles/the-sky-is-falling.jpg
comments: true
topic: éghajlatváltozás
---
Ezekkel a gondolatokkal vezetném be a be nem következett vészjósló környezeti fenyegetések listáját: Michael Crichton véleménye szerint

> „az emberiség számára a legnagyobb kihívást a valóságnak fantáziától, az igazságnak a propagandától való megkülönböztetése jelenti. Az igazság megismerése mindig is az emberiség kihívása volt, de az információ korában (vagy ahogyan tekintek rá, a dezinformáció kora) rendkívül sürgetővé és jelentőssé válik.”

> „Napi rendszerességgel kell eldöntenünk, hogy vajon a fenyegetések, melyekkel szemben állunk valódiak-e, vajon a számunkra nyújtott megoldások tesznek-e bármi jót, és vajon a problémák, melyekről az mondják nekünk, hogy léteznek, tényleg valódi problémák-e, avagy sem.”

### 1. 1798 – Thomas Robert Malthus (1766-1834)
a «Tanulmány a népesedés törvényéről» (An Essay on the Principle of Population) című művében megállapítja, hogy az emberi túlnépesedésből katasztrófa ered, mivel az élelmiszertermelés nem tud majd lépést tartani a növekvő népességgel. Hogy ez a tendencia ne váljon végzetessé, arról szerinte maga a természet fog gondoskodni a háborúk, az éhínségek, a betegségek és a bűn segítségével.

### 2. 1865 – Elfogy a kőszén
1865-ben Stanley Jevons (a XIX. század egyik legelismertebb közgazdásza) azt jósolta, hogy Anglia 1900-ra ki fog fogyni a kőszénből, és az angol gyárakat leállításra kényszeríti.

### 3. 1885 és 1891 – Csekély az esélye, hogy kőolajat fedeznek fel
1885-ben az USA Földtani Szolgálata bejelentette, hogy „csekély vagy semmilyen esélyt” nem lát arra, hogy kőolajat fedezzenek fel Kaliforniában.
1891-ben ugyanezt mondta Kansas és Texas államról (Osterfeld, D. 1992)

### 4. 1895 – A geológusok úgy gondolják, hogy a világ újra fagyos lesz
– New York Times, 1895. február

### 5. 1902 – „Eltűnő gleccserek... lassan romlanak, olyan tartóssággal, ami a végleges megsemmisülésüket jelenti... tudományos tény... biztosan eltűnnek.”
– Los Angeles Times

### 6. 1923 – „Tudósok azt mondják, hogy az északi-sarki jég el fogja törölni Kanadát”
– Chicago Tribune

### 7. 1923 – „Az utóbbi években a Nap hőjében bekövetkezett változások felfedezése és a gleccserek déli irányú előrenyomulása felveti egy lehetséges új jégkorszak eljövetelét”
– Washington Post

### 8. 1929 – „A legtöbb geológus úgy véli, hogy a világ melegszik, és a továbbiakban is melegedni fog”
– Is another ice age coming?, Los Angeles Times

### 9. 1932 – „Ha ezek a dolgok igazak, akkor nyilvánvaló, hogy egy jégkorszak határán egyensúlyozunk”
– The Atlantic magazine, „This Cold, Cold World”

### 10. 1933 – „… széleskörű és tartós tendencia a melegebb időjárás felé... Változik az éghajlat?”
– Federal Weather Bureau “Monthly Weather Review.”

### 11. 1938 – A globális felmelegedés kedvező lesz
Az emberi szén-dioxid kibocsátás fűtötte globális felmelegedés „valószínűleg kedvezőnek bizonyul majd az emberiség számára, a hő- és energiaellátáson túl többféle módon.”  – Quarterly Journal of the Royal Meteorological Society

### 12. 1939 – Az olajkészletek 13 év múlva kimerülnek
1939-ben az USA Belügyminisztériuma azt állította, hogy az amerikai olajkészletek már csak 13 évig tartanak ki.

### 13. 1944 – Az ón-, a nikkel-, a cink-, az ólom- és a mangántartalékok kimerülnek
1944-ben a szövetségi kormány azt jósolta, hogy a vizsgált 41 árucikk közül 21-nek, melyek között ott volt az ón, a nikkel, a cink, az ólom és a mangán, a tartalékait mostanra már kimerítette volna az Amerikai Egyesült Államok.

### 14. 1952 – Az ólom- és a réztermelés lassabb ütemű lesz
1952-ben az „Amerikai Elnök Nyersanyagpolitikai Bizottsága” (US Presidents Materials Policy Commission) azt a következtetést vonta le, hogy a 70-es évek közepére az USA réztermelése nem lesz képes meghaladni a 800.000 tonnát és az ólomtermelés legföljebb évi 300.000 tonna lehet.
Viszont az adatok szerint viszont az éves réztermelés 1973-ban 1,6 millió tonna volt, és 1974-ig az ólomtermelés elérte a 614.000 tonnát – 100%-kal magasabbat, mint jósolták.

### 15. 1954 – „…a telek enyhülnek, a nyarak szárazabbá válnak. A gleccserek visszahúzódnak, a sivatagok növekednek”
– U.S. News and World Report

### 16. 1969 – „...az északi-sarki jégtáblák vékonyodnak és egy vagy két évtizeden belül az északi-sarki óceán [a Jeges-tenger] nyílt tengerré válhat”
– New York Times, 1969. február 20.
Még ma sem következett be a jégmentes állapot a Jeges-tengeren még nyáron se! Lásd még a 47., 49. és 50. pontot: a jómadár Peter Wadhams megjósolta 2012-ben, hogy 4 éven belül elolvad az összes északi-sarki tengerjég (nyáron). Nem következett be.

### 17. 1969 – “Ha szerencsejátékos lennék, akkor még arra is fogadnék, hogy Anglia 2000-re már nem fog létezni”
– mondta az ökológus Paul Ehrlich. Ajánlom még az erőforrások kimerülésével kapcsolatos cikkemet, amiben írok az elhíresült Julian Simon kontra Paul Ehrlich fogadásról is, amit Ehrlich-ék nem meglepő módon elveszítettek. Julian Simon híres amerikai közgazdász volt.

### 18. 1969 – 1975-ig vagy optimistább esetben 1980 végéig meg fogunk halni

> „A legtöbb ember már megszületett, aki az embertörténelem leghatalmasabb kataklizmájában fog meghalni”
– írta Paul Ehrlich egy az „Eco-Catastrophe” címet viselő 1969-es esszéjében.

> „Egyes szakértők úgy vélik, hogy az élelmiszerhiányok [1975-ig] a jelenlegi éhezés szintjét hihetetlen mértékű éhínségé fogják fokozni a világon. Más szakértők jóval optimistábbak, és úgy gondolják, hogy a végső élelmiszer-népességszám összeütközés nem következik be az 1980-as évek végéig.”

### 19. 1970 – „A civilizáció 15-30 éven belül véget ér”

George Wald harvardi biológus úgy becsülte, hogy 

> „a civilizáció 15 vagy 30 éven belül véget ér, hacsak nem teszünk azonnali lépéseket az emberiség előtt álló problémák ellen.”

### 20. 1970 – „A világ lakhatatlan lesz”

> „Egy környezeti válságban vagyunk, ami fenyegeti a nemzet túlélését, és a világét mint ember számára lakható hely”
– írta a Washington Egyetem biológusa, Barry Commoner az Environment tudományos folyóirat Föld Napi számában.

### 21. 1970 – „Meg kell állítani a környezetszennyezést, különben kihalunk”

Egy nappal az első Föld Napja után, a New York Times szerkesztői oldala figyelmeztetett:

> „Az embernek meg kell állítania a szennyezést és megőrizni az erőforrásait, nem csupán a létezésének a jobbítására, hanem hogy az elviselhetetlen hanyatlástól és a lehetséges kipusztulástól mentse meg a fajt.”

### 22. 1970 – „A következő évtizedben évi 100-200 millió ember fog éhen halni”

> „Bármilyen kis mértékű növekedést is idézünk elő az élelmiszertermelésben, a népesség elkerülhetetlenül és teljesen felül fogja múlni”

– jelentette ki magabiztosan Paul Ehrlich a Mademoiselle 1970. áprilisi számában.

> „Az elkövetkező 10 évben a halálozási arány mindaddig növekedni fog, amíg évente legalább 100-200 millió ember éhen nem hal.”

### 23. 1970 – „4 milliárd ember fog éhen halni a nagy kihalás során”
Paul Ehrlich a legvészjóslóbb forgatókönyvét vázolta fel a The Progressive 1970-es, Föld Napi számában, biztosítva az olvasókat arról, hogy 1980 és 1989 között mintegy 4 milliárd ember, beleértve 65 millió amerikait, fogy eltűnni a „Nagy Kihalásban”.

### 24. 1970 – „A tömeges éhenhalás elkerülhetetlen”

> „Már túl késő elkerülni a tömeges éhenhalást”

– jelentette ki Denis Hayes, a Föld Napja főszervezője a The Living Wilderness 1970. tavaszi számában.

### 25. 1970 – „30 év múlva az egész világon éhínség lesz”

Peter Gunter, az Észak-Texasi Állami Egyetem professzora 1970-ben írta:

> „A demográfusok egyhangúan egyetértenek a következő komor menetrendben: 1975-ben széleskörű éhínségek kezdődnek Indiában, melyek 1990-ig kiterjednek egész Indiára, Pakisztánra, Kínára, a Közel-Keletre, Afrikára. A 2000. évre, vagy talán előbb, Dél- és Közép-Amerika ínséges viszonyok közt fog létezni... A 2000-es évig, napjainktól számított 30 év múlva, az egész világon éhínség lesz, Nyugat-Európa, Észak-Amerika és Ausztrália kivételével.”

### 26. 1970 – „10 év múlva gázmaszkban kell járnunk, a felszínre érkező sugárzás felére csökken”

1970 januárjában a Life jelentette,

> „A tudósok szilárd kísérleti és elméleti bizonyítékokkal rendelkeznek, melyek alátámasztják ... a következő jóslatokat: Egy évtizeden belül, a városlakóknak gázmaszkot kell viselniük, hogy túléljék a légszennyezést... 1985-re a légszennyezés a földfelszínre érkező napsugárzás mennyiségét a felére fogja csökkenteni.”


### 27. „A nitrogén kiszűri a napfényt a levegőből, az összes földterületnek lőttek”

Az ökológus Kenneth Watt azt mondta a Time-nak, hogy

> „a nitrogén keletkezés jelenlegi üteme mellett csak idők kérdése, hogy a fényt kiszűrje a légkörből és az összes földterületünk hasznosíthatatlanná válik.”

### 28. „A halak megfulladnak az amerikai folyókban”

Bart Commoner megjósolta, hogy a bomló szerves szennyezők az összes oxigént el fogják használni Amerika folyóiban, az édesvízi halak megfulladását eredményezve.

### 29. 1970 – „1973-ban 200 ezer ember fog meghalni a szmogban”

Paul Ehrlich 1970-ben beharangozta, hogy

> „a légszennyezés... biztosan több százezer életet fog követelni a következő években egyedül.” 

Ehrlich egy olyan forgatókönyvet festett le, amiben 200.000 amerikai ember halna meg 1973-ban „szmog katasztrófák” során New York-ban és Los Angeles-ben.

### 30. 1970 – „A születéskor várható élettartam 42 évre csökken”

Paul Ehrlich az Audubon 1970. májusi számában arra figyelmeztetett, hogy a DDT és más klórozott szénhidrogének

> „az 1945 óta született emberek várható élettartamát jelentősen csökkenthette”.

Ehrlich felhívta a figyelmet, hogy az 1946 óta született amerikaiak jelenleg csak 49 év a várható élettartama, és azt jósolta, hogy ha a jelenlegi trendek folytatódnak, az élettartam 1980-ra 42 évre csökkenhet. (Megjegyzés: a legfrissebb CDC jelentés szerint a születéskor várható élettartam 78,8 év).

### 31. 1970 – Kenneth Watt a küszöbön álló jégkorszakra figyelmeztetett egy beszédében.

> „A világ az utóbbi nagyjából 20 évben hirtelen hűlésnek indult”

– jelentette ki.

> „Ha a jelenlegi trendek folytatódnak, akkor a világ a globális átlaghőmérsékletet tekintve 1990-ben 4 fokkal, viszont 2000-ben 11 fokkal lesz hidegebb. Ez körülbelül kétszerese annak, ami egy jégkorszakba taszítana bennünket.”


### 32. „Elfogy a kőolaj!”

Az ökológus Kenneth Watt kinyilvánította:

> „A 2000. évig, ha a jelenlegi trendek folytatódnak, a nyersolajat olyan ütemben fogjuk felélni..., hogy nem lesz több nyersolaj. Oda fogsz menni a kúthoz és azt mondod ’Töltsd teli, pajtás’, és ő azt fogja válaszolni, ’Nagyon sajnálom, de nincs belőle.’”

### 33. „2000 után kifogyunk rézből, az ólom, az ón, a cink, az arany és az ezüst 1990 előtt elfogy”

Harrison Brown, a Nemzeti Tudományos Akadémia (National Academy of Sciences, USA) egy tudósa publikált egy táblázatot a Scientific American-ban, ami a fémkészleteket mutatta, és megbecsülte, hogy az emberiség röviddel 2000 után teljesen ki fog fogyni rézből. Az ólom, a cink, az ón, az arany és az ezüst már 1990 előtt elfogyna.

### 34. 1970 – „25 éven belül az összes állatfaj 75-80%-a eltűnik.”

Gaylord Nelson szenátor írta a Look-ban, hogy

> „Dr. S. Dillon Ripley, a Smithsonian Intézet titkára úgy véli, hogy 25 éven belül az összes élő állatfaj 75-80 százaléka ki fog halni.”

De hol vannak a tetemek? Még mindig csak több száz faj halt ki, főként szigeteken.

### 35. 1972 – A legfontosabb nyersanyagokból ki fogunk merülni

A növekedés határai (Limits to Growth) 1972-ben az prognosztizálta, hogy a világ ki fog fogyni 1981-re aranyból, 1985-re ezüstből és higanyból, 1987-re ónból, 1990-re cinkből, 1992-re kőolajból, és 1993-ra rézből, ólomból és földgázból. Azt is állította a jelentés, hogy a világon mindössze 33-49 évre elegendő alumínium maradt, ami annyit jelent, hogy 2005-2021 között ki fogak merülni a készletek (Meadows, D. et al. 1972).

### 36. 1974 – 10 évre elég földgáz maradt

1974-ben az USA Földtani Szolgálata bejelentette, hogy

> „1974-es technológiai színvonalon és 1974-es árak mellett az USA-nak mindössze 10 évre elegendő földgázkészlete maradt.”
(Ma az USA a világ egyik legnagyobb gáztermelő országa.)

Viszont az Amerikai Gáz Szövetség azt mondta, hogy a földgázkészletek elegendőek lesznek az elkövetkező 1000-2500 évben (Julian Simon 1981)

### 37. 1974 – A lehűlés nagyon rossz

> „Ami a jelenlegi lehűlési trendet illeti, számos vezető klimatológus arra a következtetésre jutott, hogy ez valóban nagyon rossz hír”

– Fortune magazin, ami a veszély elemzéséért elnyerte az Amerikai Fizikai Intézet (American Institute of Physics) Tudományos Írás Díját.

### 38. 1974 – Terméskiesés, tömeges éhhalál, anarchia és erőszak a klímaváltozás miatt

> „…a jelenlegi éghajlatváltozás tényei olyanok, hogy még a legoptimistább szakértők is közeli bizonyosságot rendelnek a súlyos terméskieséshez … a tömeges éhhalálhoz, és majdnem biztosan az anarchiához és az erőszakhoz.”

– New York Times

### 39. 1975 – Az élőlények fele eltűnik

1975-ben Paul Ehrlich megjósolta, hogy

> „mivel az eredeti trópusi esőerdők több mint kilenctized részét el fogják tüntetni a legtöbb helyen a következő 30 évben, várható, hogy az ezeken a területeken élő élőlények fele el fog tűnni vele.”

### 40. 1975 – A tudósok azon töprengenek, hogy miért változik a világon az éghajlat; széles körben elkerülhetetlennek tartanak egy jelentős lehűlést
– New York Times, 1975. május 21.

### 41. 1975 – Az új jégkorszak veszélye

> „Az új jégkorszak veszélye ma már a nukleáris háború mellett állhat
 az emberiség tömeges halálozásának és nyomorának valószínű forrásaként”

– írta Nigel Calder, a New Scientist magazin szerkesztője, a Nemzetközi Vadvilág Magazinban (International Wildlife Magazin) megjelent cikkében.

### 42. 1976 – „Még az amerikai farmokat is érintheti a lehűlési trend”

– U.S. News and World Report

### 43. 1981 – „Szinte példátlan mértékű” globális felmelegedés

– New York Times

### 44. [1988 – A Maldív-szigeteknek már el kellett volna süllyednie](https://wattsupwiththat.com/2018/10/03/fail-30-year-old-climate-prediction-proves-to-be-a-load-of-bunkum/)

> „A tengerszint emelkedés azzal fenyeget, hogy teljesen eltemeti ezt az indiai-óceáni, 1196 kis szigetből álló nemzetet a következő 30 éven belül – a hatóságok szerint. ... Viszont a Maldív-szigetek és a 200.000 lakosa számára a vég hamarabb eljöhet, ha az ivóvízkészletek 1992-ig kiapadnak, ahogy azt előrejelzik.”

– The Canberra Times


### 45. [1989 – 10 év van hátra és a globális felmelegedés megállíthatatlan lesz](https://www.apnews.com/bd45c372caf118ec99964ea547880cd0)

Egy magas rangú ENSZ környezetvédelmi tiszt azt állítja, hogy egész nemzetek tűnhetnek el a Föld színéről az emelkedő tengerszintek miatt, ha 2000-ig nem fordítjuk meg a globális felmelegedés trendjét.

A tengerpartok elárasztása és a terméskimaradások „öko-menekültek” tömegeit eredményezhetik, politikai káosszal fenyegetve – mondta Noel Brown, az UNEP (ENSZ Környezeti Program) New York-i irodájának vezetője. Azt is mondta, hogy a kormányzatoknak 10 év alatt van lehetősége az üvegházhatást megoldani, mielőtt az kikerül az emberi ellenőrzés alól.

### 46. [2000 – A hó a múlté!](https://realclimatescience.com/2017/11/thing-of-the-past-comes-to-the-uk/)

Dr. David Viner szerint néhány éven belül a téli hóesés egy

> „nagyon ritka és izgalmas jelenség lesz. A gyerekek nem fogják tudni mi az a hó”

– tette hozzá a Kelet-Angliai Egyetem Klímakutatási Egységében (CRU, Climate Research Unit) dolgozó magas rangú kutató tudós.

### 47. 2002 – „Az északi-sarki jégolvadás új tengeri átjárókat nyit meg,
ahol egy évtizeden belül rendszeres nyári kereskedelmet várhatunk”
– állította Peter Wadhams, a cambridge-i székhelyű Scott Sarkkutató Intézettől. Valóság: még ma sem.

### 48. 2005 – az ENSZ szerint 2010-re [50 millió klímamenekült lesz a Földön](https://dailycaller.com/2011/04/16/the-un-disappears-50-million-climate-refugees-then-botches-the-cover-up/)

Az Egyesült Nemzetek Környezetvédelmi Programja azt jósolta, hogy a klímaváltozás 2010-re 50 millió klímamenekültet hozna létre. Ezek az emberek katasztrófák egy sorától menekülnének, beleértve a tengerszint-emelkedést, a hurrikánok számának és erejének az emelkedését és az élelmiszertermelés zavarait.


### 49. 2007 – „Az Arktisz 2013-ra jégmentes lesz”

> „Wieslaw Maslowski professzor az Amerikai Geofizikai Unió találkozáján azt mondta, hogy a korábbi forgatókönyvek alábecsülték a jég fogyását jelenleg irányító folyamatokat. … tehát figyelembe véve e tényt, állíthatod azt, hogy a 2013-as forgatókönyvünk már túlságosan visszafogott lehet.”

Nem. Még 2018-ban sem jégmentes, még nyáron sem. A legkisebb tengerjég-kiterjedés 2018-ban 4,6 millió km^2^ (szeptember 23-án), míg a legnagyobb 14,5 millió km^2^ (március 17-én) volt, [az NCIDC adatai szerint](https://nsidc.org/arcticseaicenews/charctic-interactive-sea-ice-graph/ ).


### 50. 2008 – „NSIDC – az északi-sarki olvadás meghaladta a pontot, aminél visszafordítható lenne”

> „Utáljuk azt mondani, hogy megmondtuk, de mégis ezt tettük.”

A tengerjég legkisebb kiterjedése 2008-ban, 2017-ben és 2018-ban majdnem teljesen egyforma volt [az NCID adatai szerint](https://nsidc.org/arcticseaicenews/charctic-interactive-sea-ice-graph/)!

### 51. [2012 – 4 éven belül elolvad az összes északi-sarki tengerjég (nyáron)](https://www.theguardian.com/environment/2012/sep/17/arctic-collapse-sea-ice)

Peter Wadhams professzor a Cambridge-i Egyetemtől azt nyilatkozta, hogy 4 év múlva a nyári hónapokra teljesen el fog olvadni a jég az Északi-sarkon.
A National Snow & Ice Data Center (NSIDC) honlapja cáfolja, hogy nyárra eltűnt volna a tengerjég: [2018-ban szeptember 12-én volt a legkisebb jégborítás](https://nsidc.org/arcticseaicenews/charctic-interactive-sea-ice-graph/), 4,59 millió km^2^, ami elég messze van a 0-tól.

### 52. [2016 – Készítsd elő Noé bárkáját, mert a következő 20 évben nagyvárosok sora kerülhet víz alá](https://www.smithsonianmag.com/science-nature/melting-glaciers-are-wreaking-havoc-earths-crust-180960226/)

Jenny Chen a Smithsonian-ban írta:

> „Most már kétségtelenül elárasztottak téged a globális tengerszint-emelkedés fenyegetésével. A jelenleg becsült 1/10 inch éves ütemű emelkedés mellett, a tengerszint emelkedés miatt olyan hatalmas városok sora, mint New York, Galveston és Norfolk tűnhet el a víz alatt a következő 20 évben.”

### 53. [2017 – „A Föld hatodik kihalási eseménye úton van”](https://www.theguardian.com/environment/2017/jul/10/earths-sixth-mass-extinction-event-already-underway-scientists-warn)

– figyelmeztetnek a tudósok, tudósít róla a The Guardian napilap.

> „A vadvilág „biológiai megsemmisülése” az utóbbi évtizedekben azt jelenti, hogy a földtörténet hatodik tömeges kihalása folyamatban van és sokkal súlyosabb, amitől korábban féltek, a kutatás szerint.”

De hát már 1970-ben megmondták nekünk, hogy „25 éven belül az összes állatfaj 75-80%-a eltűnik.” Vagy mégsem pusztultak ki 2005-re? Lásd még a 33. és 38. pontot is. A tudományos cikk szerzői között ott van Paul Ehrlich is.

### 54. [2017 – Csak 3 évünk van, hogy az éghajlatunkat biztosítsuk](https://www.nature.com/news/three-years-to-safeguard-our-climate-1.22201)

Christiana Figueres (ENSZ diplomata, az ENSZ éghajlat-változási keretegyezményének ügyvezető titkára volt) és kollégái egy 6 pontból álló tervet állítottak össze a világ szén-dioxid-kibocsátásának 2020-ig történő visszafordítására.

Durván 1 °C-os, az emberi tevékenység által vezérelt globális felmelegedés után a grönlandi és az antarktiszi jégtakaró már most növekvő ütemben veszít a tömegéből. A nyári tengerjég eltűnik az Északi-sarkon és a korallzátonyok a hőstressztől elpusztulnak – teljes ökoszisztémák kezdenek el összeomlani.


### 55. [2018 – 12 év múlva itt világvége](https://www.theguardian.com/environment/2018/oct/08/global-warming-must-not-exceed-15c-warns-landmark-un-report)

> „12 évünk van, hogy kordában tartsuk a klímaváltozás katasztrófát”

– figyelmeztetett az ENSZ. Sürgős beavatkozásra van szükség, hogy csökkentsük a szélsőséges hőség, az aszály, az áradások és a szegénység kockázatát – mondta az IPCC.

### 56. [2018 –  „A klímaváltozás frontvonalán elhelyezkedő szigetek területe növekszik”]( https://dailycaller.com/2018/10/30/pacific-islands-growing-sea-level/)

> „Egy tanulmány azt találta, hogy az alacsonyan fekvő szigetek közel 90%-ának a területe stabil vagy növekszik, az emelkedő tengerszintek ellenére. Az ENSZ és más szervezetek arra figyelmeztetnek, hogy a Pacifikus- és az Indiai-óceán szigetlakói „klímamenekültekké” válnak. Azonban a tanulmány szerint a szigetek „sem zsugorodást, sem pedig partvonal visszahúzódást nem szenvedtek.””

A Time magazin mostanában a tengerszintek emelkedése miatt [süllyedő szigetekről](https://time.com/longform/sinking-islands-climate-change/
) jelentetett meg egy cikket.

### 57. [2019 – Hihetetlenül felgyorsult a rovarok kihalása, egyre nyilvánvalóbb, hogy összeomlik a földi ökoszisztéma](https://168ora.hu/tudas/hihetetlenul-felgyorsult-a-rovarok-kihalasa-egyre-nyilvanvalobb-hogy-osszeomlik-a-foldi-okoszisztema-163466)

Nyolcszor olyan gyors a rovarfajok kihalása, mint az emlősöké, madaraké vagy a hüllőké: a rovarfajok 40 százaléka kihalhat a következő évtizedekben, a fajok egyharmada veszélyeztetett kategóriába tartozik – írta a BBC.

A Biological Conservation folyóiratban a „lenyűgöző tudású” ökológusok megjelentették a rovarok számának 40%-os csökkenéséről szóló áttekintő cikküket. Az online Web of Science adatbázisban rákerestek a „rovar” ÉS „csökkenés” ÉS „felmérés” kulcsszavakat tartalmazó tudományos cikkekre. Ezzel a saját torzításaikat vitték be az elemzésükbe: már előre eldöntötték a keresési feltételben, hogy a rovarok száma csökken. Más szóval, kimazsolázgatták a saját hipotézisükkel egyező adatokat és figyelmen kívül hagyták azokat, melyek cáfolják azt, ami az én szememben csalás. A tanulmányt el kellett volna utasítani. Ilyen „banális hibát” hogy nem szúrnak ki a lektorok? Hol vannak azok a felmérések a tanulmányban, melyeknél a rovarok száma növekedett? Kezdem azt hinni, hogy a tanulmány előre szándékolt célja valójában a pánikkeltés volt. És szokás szerint az „ipari mezőgazdaságot” és a „rovarölő szerek túlzott használatát” hibáztatják mindezért, ami azon munkálkodik, hogy a cikk képmutató szerzői is jól tápláltak legyenek.
A többi hibát más tudósok tárták fel például [itt](https://rethinkingecology.pensoft.net/article/34440/
) és [itt](https://www.sciencedaily.com/releases/2019/03/190319112211.htm
).

Francisco Sánchez-Bayo, Kris A.G. Wyckhuys. Worldwide decline of the entomofauna: A review of its drivers. Biological Conservation, 2019; 232: 8 DOI: 10.1016/j.biocon.2019.01.020

### 58. [2019 – A klímaváltozás 2050-re véget vet az emberi civilizációnak](https://nypost.com/2019/06/03/climate-change-could-end-human-civilization-by-2050-report/)

Egy „szívszaggató”, új jelentés szerint az emberiség lehet, hogy a kihalás útjára lépett, azt állítva, hogy amennyiben nem teszünk lépéseket az üvegházhatású gázok kibocsátása ellen, az emberi civilizáció „nagy valószínűséggel” 2050-re véget ér. A jelentés központi „2050-es forgatókönyve” szerint

> „egy milliárd ember lesz kénytelen elhagyni a lakóhelyét az élhetetlen viszonyok következtében, miközben az élelemtermelés elégtelenné válik a globális népesség táplálására”.

Ez az elképzelés egy az egyben megegyezik Thomas Malthus 18. századi jóslatával: szerinte az élelmiszertermelés nem lesz majd képes ellátni a növekvő népességet, ami katasztrofális összeomláshoz, éhínségekhez, járványokhoz és háborúkhoz vezet. Lásd az 1. pontot.

### 59. [2019 – Kifogynak a talajvízből Indiában. Százmilliók fognak szomjan halni.](https://edition.cnn.com/2019/06/27/india/india-water-crisis-intl-hnk/index.html)

> „A CNN beszámolója szerint elkezdődött, amire a szakértők évtizedek óta figyelmeztetnek: a világ második legnépesebb országa, az 1,4 milliárd lakosú India öt éven belül gyakorlatilag kiszárad, százmilliók fognak szomjan halni vagy elvándorolni.
Egy indiai kormány által irányított szervezetnek („NITI Aayog”) a 2018-as jelentése szerint az ország 21 legnagyobb városa egy éven belül teljesen kifogy a talajvízből.”

A lista még nem teljes, de majd folyamatosan bővülni fog.{.red}

### George Carlin—Saving the Planet :D :D
@[youtube](7W33HRc1A6c)


### Utószó

Az utóbbi évszázadokban sorra bombáztak minket hisztérikus és hazug jóslatokkal, melyek egyike sem következett be! Mindenki eldöntheti saját maga, hogy mit hisz el a tömegmédiában elhangzó félelemkeltő jóslatokból, manufakturált válságokból. Ide kívánkozik egy népmese [a farkast kiáltó pásztorról](https://e-nyelvmagazin.hu/2015/08/10/farkast-kialtanak/):

„A pásztorfiú a réten őrizte a nyájat. A juhok csak legeltek és legeltek, a fiú pedig egyedül volt és unatkozott. Gondolt egyet, s torkaszakadtából kiabálni kezdett: – Farkas, farkas! Itt a farkas a juhok között! Segítsetek! Meghallották a falubeliek a segélykiáltást, otthagytak csapot-papot, s lóhalálában futottak a fiú segítségére. Amikor odaértek, a juhok békességben legelésztek, a fiú pedig a hasát fogta a nevetéstől.– Ha-ha-ha! Becsaptalak benneteket, ti meg milyen rémült képet vágtok!

Az emberek fejüket csóválva visszatértek munkájukhoz. Néhány nap elteltével a pásztorfiú megint sikoltozni kezdett:– Farkas, farkas! Itt a farkas! Segítsetek!

Meghallották a falubeliek a segélykiáltást, s lóhalálában futottak a mezőre. Amikor odaértek, a fiú megint csak a hasát fogta nevettében. Így ment ez még néhány alkalommal. Egy napon a farkas valóban megjelent, s rögvest el is kapta első áldozatát. – Farkas, farkas! Itt a farkas a juhok között! Jó emberek! Segítsetek!

A farkas tépte-szaggatta a juhokat, egyiket a másik után. A fiú pedig hiába kiabált torkaszakadtából, nem érkezett segítség. A farkas mind egy szálig végzett szegény állatokkal.
– Nem hallottátok, hogy segítségért kiáltozok? – kérdezte a fiú sírva a vetésről éppen hazafelé tartó falusiakat.– Sokszor becsaptál minket, honnan tudhattuk volna, hogy most valóban veszély fenyeget?”

## Irodalom

Andy May 2017. [Some Failed Climate Predictions.](https://wattsupwiththat.com/2017/10/30/some-failed-climate-predictions/)

Charles Onians 2000. [Snowfalls are now just a thing of the past. The Independent](https://wattsupwiththat.files.wordpress.com/2015/11/snowfalls-are-now-just-a-thing-of-the-past-the-independent.pdf)

Mark J. Perry 2019. [18 spectacularly wrong predictions made around the time of first Earth Day in 1970, expect more this year.](http://www.aei.org/publication/18-spectacularly-wrong-predictions-made-around-the-time-of-first-earth-day-in-1970-expect-more-this-year-3/)

Peter James Spielman 1989. [U.N. Predicts Disaster if Global Warming Not Checked. AP News](https://www.apnews.com/bd45c372caf118ec99964ea547880cd0). Ha esetleg leszedik az oldalról, [itt letöltheted pdf-ben.](https://wattsupwiththat.com/2019/03/03/icymi-the-u-n-told-us-wed-have-disaster-by-year-2000-if-global-warming-was-not-checked/)

WUWT 2013. [Great moments in failed predictions](https://wattsupwiththat.com/2013/01/19/great-moments-in-failed-predictions/)

WUWT 2014a. [The big list of failed climate predictions](https://wattsupwiththat.com/2014/04/02/the-big-list-of-failed-climate-predictions/)

WUWT 2014b. [A brief history of climate panic and crisis… both warming and cooling.](https://wattsupwiththat.com/2014/07/29/a-brief-history-of-climate-panic-and-crisis-both-warming-and-cooling/)






