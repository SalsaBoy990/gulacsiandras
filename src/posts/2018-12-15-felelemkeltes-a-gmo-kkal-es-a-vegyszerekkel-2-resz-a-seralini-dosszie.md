---
title: 'Félelemkeltés a GMO-kkal és a vegyszerekkel. 2. rész: A Séralini-dosszié.'
date: '2018-12-20'
excerpt: >-
  Séralini egy korrupt molekuláris biológus, akit egyes organikus
  élelmiszeripari cégek finanszíroznak. A 2012-es patkányetetéses tanulmányát,
  ami a glifozát gyomirtó veszélyességét hivatott „bizonyítani”, a neves Food
  and Chemical Toxicology folyóirat visszavonta. Ennek hátterét vázolom fel
  röviden. Nem létezik egyetlen egy olyan tudományos publikáció sem, amely a
  GMO-élelmiszerek kapcsán hihetően alátámasztott volna bármilyen, az emberek
  vagy az állatok egészségére gyakorolt károsító hatást.
coverImage: gmo_corn.jpg
comments: true
topic: gmo
---
A sorozat első része: [Félelemkeltés a GMO-kkal és a vegyszerekkel. A zöld szervezetek kapcsolata az organikus élelmiszerlobbival.](https://www.gulacsiandras.blog/2018/12/03/felelemkeltes-a-gmo-kkal-es-a-vegyszerekkel-a-zold-szervezetek-kapcsolata-az-organikus-elelmiszerlobbival)

## A Séralini botrány, 1. felvonás

Minden bizonnyal hallottak már a molekuláris biológus Séralini-ról és a patkányetetési kísérletéről. Séralini professzor fő kutatási témája a Monsanto által kifejlesztett glifozát és a GMO-k veszélyeinek a „dokumentálása”. Séralini kutatócsoportjának a Food and Chemical Toxicology nevű rangos folyóiratban megjelent patkányetetési tanulmányát (SÉRALINI, G. E. et al. 2012) – amely a glifozát egészségkárosító hatásait hivatott „bizonyítani”, és amit utólag, szakmai nyomásra, visszavont a folyóirat (1. kép) –, valamint Séralini két könyvét és egy GMO-ellenes filmet, **3,2 millió euróval támogatott két francia organikus óriás: az Auchan és a Carrefour** (TRIBE, D. 2012a).

 
![1. kép: Séralini et al. (2012) tanulmánya visszavonva (RETRACTED). A cikk továbbra is elérhető, viszont egy vízjelet raktak a szövegbe „visszavonva” szöveggel.](/assets/images/1_seralini_paper.jpg){.medium-img}


Az Auchan elismerte, míg a Carrefour tagadta, hogy finanszírozta volna Séralini-ék tanulmányát. Ez tényleg nagyon hihető mese, ugyanis a Carrefour 2000 és 2010 között képviseltette magát a CRIIGEN igazgatótanácsában. A **CRIIGEN** (Comittee of Research and Independent Information on Genetic Engineering) egy „független” „tudományos” kutatótestület, melynek **alapító tagjai közt ott találjuk Séralini-t.** Ő jelenleg a CRIIGEN tudományos testületének egyik tagja (forrás: CRIIGEN).

További **1,5 millió eurót biztosított a CERES**, ami a CRIIGEN egyik támogató szervezete. A CERES Gérald Mulliez kezdeményezésére jött létre, aki nem más, mint az Auchan multinacionális cég alapítója! Ezen kívül **900 000 euró érkezett a Foundations Charles Léopold Mayer (FCLM) for the Progress of Humankind** organikus élelmiszereket támogató, GMO-ellenes alapítványtól.

Arról már kevesebben hallottak, hogy léteznek olyan homeopátiás termékek, melyek semlegesítik a glifozát mérgező hatásait az emberi szervezetben! A francia Gilles-Eric **Séralini a „természetes” termékeket gyártó Sevene Pharma cégnél tanácsadó.** A feltalált homeopátiás „gyógyszer” neve **Digeodren** (2. kép), ami az állítások szerint „visszafordítja a glifozátnak való hosszú távú kitettség káros hatásait” (Sic!) (PORTERFIELD, A. 2016).

A homeopátia az a bizarr, áltudományos elképzelés, hogy egy készítmény olyan összetevőkkel, melyeken olyan mértékű hígítást alkalmaznak, aminek eredményeként a végtermékben a kiindulási anyagból már semmi sincs, kigyógyít a betegségekből. Gyakorlatilag csak víz, amit jó pénzért el lehet adni.

![2. kép: Homeopátiás „csodaszer”: Digeodren](/assets/images/2_digeodren.jpg){.medium-img}

Séralini egy másik tanulmánya PLOS One folyóiratban jelent meg (MESNAGE, R. et al. 2015), viszont az említett folyóirat **az érdekellentétek feltüntetésére kényszerítette** utólagosan. Az alábbi bekezdéssel kellett kiegészíteni a cikket (3. kép):
 
![3. kép: Érdekellentétek: A szerzők a mostani és a korábbi kutatásaikra támogatást kaptak az itt felsorolt „GMO-kat” ellenző, organikus lobbi szervezetektől (PLOS ONE 2015)](/assets/images/3_seralini_conflict_of_interest.jpg)

Ebből kiderült, hogy Séralini-t és kollégáit még kik támogatják:
* Nature Viviante: egy kereskedelmi egyesület az „ökologikus életért”; a GMO-mentes, organikus életmódot reklámozza.
* Lea Nature: egy organikus és „természetes” termékeket gyártó vállalat, ami termékeit GMO-mentesként hirdeti.
* Malongo: egy organikus élelmiszereket (kávé, csokoládé, rágcsálnivalók) gyártó cég, ami tiltja a GMO-alapanyagok használatát a termékeikben, mert szerintük azok veszélyes mérgek a Föld számára.
* Denis Guichard Foundation: „természetes életet” és biotermelést szorgalmaz, valamint kampányokat vezet a GMO-k ellenzésére.
* Sustainabla Food Alliance (SFA, Fenntartható Étel Szövetség): egy nonprofit szervezet, amit a Rodale's OrganicLife médiavállalat tiszteletbeli elnöke, Anthony Rodale irányít (DESPAIN, D. 2015).

A GMO-ellenes lobbi egyik zászlóshajója a **Foundations Charles Léopold Mayer for the Progress of Humankind (FPH)** organikus élelmiszereket támogató, GMO-ellenes alapítvány. A Séralini társalapította „független” kutatótestületet a **CRIIGEN-t 1 millió euróval** támogatta.


Az **Inf'OGM** nevű GMO-ellenes aktivista egyesület **1999 óta 500 000 eurót kapott** az FPH-tól.

A **Citizen Science Foundation (FSC)** megalakulásától, **2003-tól kezdve** eddig összesen **700 000 eurót kapott** az FHP-től. A szervezet két elnöke Jaques Testart és Christian Vélot. Az utóbbi a CRIIGEN alelnöke is egyben. Az Inf'OGM a Séralini-ügyet mozdítja előre. Az FSC a Séralini tanulmány francia fordítását az ENSSER számára továbbította.

Az **ENSSER** (Network of European Researchers Committed to Social and Environmental Responsibility), melynek elnöke Angelika Hilbeck (aki a CRIIGEN tudományos testületének is tagja), valamint alelnöke Christian Vélot, **2011-ben 20 000 eurót kapott** az FPH-tól. A Séralini-tanulmány eredményeinek a hirdetésére egy nyilvános levelet terjesztett. A levelet az ENSSER koordinátora, Hartmut Meyer írta alá, aki nem mellesleg a Testbiotech egyik elnöke.

A **Testbiotech** a támogatói között feltünteti az FHP-t. A szervezet egyik vezetője Christoph Then, aki egy volt Greenpeace-tanácsadó, míg a másik a más említett Hartmut Meyer. A Testbiotech 2008-ban alapult „a GMO-k jelenleg végzett kiértékelésének a kifogásolására”.

A **Combat Monsanto** nevű szervezet Marie-Monique Robin „A Monsanto szerint a világ” című propagandafilmjének eredményeként jött létre, amihez **170 000 euróval járult hozzá** az FPH, 4. ábra (TRIBE, D. 2012b).

 
![1. ábra: A Foundations Charles Léopold Mayer for the Progress of Humankind alapítvány GMO-ellenes szervezetek számára az elérhető információk szerint több millió eurót folyósított (TRIBE, D. 2012b)](/assets/images/4_charles_leopold_mayer.jpg)

![A korrupt és csaló Séralini (középen, öltönyben) néhány munkatársa társaságában](/assets/images/5_a_korrupt_seralini_es_mtsai.jpg){.medium-img}


## A Séralini-ügy, 2. felvonás

Nem szabad bedőlni a médiában hallható azon állításoknak, amelyek szerint a génmódosított növények fogyasztása súlyos egészségkárosításhoz vezet, mert ez nem más, mint szándékos félelemkeltés és félrevezetés.

A SÉRALINI, G-E. et al. (2012) „Egy Roundup herbicid és egy genetikailag módosított Roundup-toleráns kukorica hosszú távú toxicitása” című csaló tanulmánya a GM-kukorica rákkeltő hatását sugalmazta tévesen. A cikkben a Roundup gyomirtó (hatóanyaga a glifozát), illetve az erre rezisztens kukorica (NK603) hatását vizsgálták patkányokban.

„**A francia Biotechnológiai Főtanács elutasítja az NK603 jelű kukoricával végzett etetési kísérletet.**{.red} Immár másfél hónapja, hogy egy friss botrány újrafűtötte a génmódosított növények körüli vitát, elsősorban Európában. Daganatos patkányok képei járták be a sajtót, a média napokig korbácsolta az indulatokat a „rákot okozó GMO-k” körül. Miközben a bulvárhullám lecsengett, elkezdtek sorjázni a szakmai vélemények, tudományos kritikák a G. E. Séralini és munkacsoportja által publikált munkáról. **Az élettudományok területén dolgozó és megszólaló kutatók döntő többsége – vérmérsékletétől függő stílusban – kétségbe vonja e munka eredményeit.**{.red} Ebbe a sorba illeszkedik a francia Biotechnológiai Főtanács álláspontja is, mely egyértelműen elutasítja, hogy az NK603 jelű kukoricával végzett etetési kísérletetek következtetés levonására alkalmasak lennének.

![2. ábra: Kisokos azok számára, akik meg szeretnék ismételni Séralini patkányetetős tanulmányát (ismeretlen szerző alapján lefordítva és módosítva)](/assets/images/hogyan_ismeteld_meg_seralini_patkanyeteteses_kiserletet.jpg)

A francia biobiztonsági testület, a Biotechnológiai Főtanács, valamint a Nemzeti Egészségbiztonsági Felügyelet, az Anses egyöntetűen elutasította azt a közelmúltban napvilágot látott állítást, mely az NK603 jelű, genetikailag módosított, glifozát-toleráns kukorica egészségkárosító hatásáról számol be.

A Francia Tudományos Akadémia egy hivatalos nyilatkozatban több aspektusból is vizsgálja a G. E. Séralini és munkacsoportja által a közelmúltban nyilvánosság elé tárt kutatási eredményeket, bírálva a publikáció tartalmi és formai kivitelezését, valamint a cikk közzétételének körülményeit is.
 
> „A publikációt ért legnagyobb kritika, hogy **Séralini és csoportja mindkét nemből összesen 10-10 patkányt vizsgált a kezelések során”**{.red}

 – írja a Nature.

Ugyan a korábbi toxicitási vizsgálatok alkalmával szintén nemenként 10-10 egyedet vontak megfigyelés alá (többek között a Monsanto saját, NK603-as GM kukoricán végzett tesztjei estében is), ez az egyedszám az OECD (Organisation for Economic Co-operation and Development) megállapítása szerint a patkányok rövid (90 napos) megfigyelésére alkalmas. A választás magyarázata az említett esetekben a patkányok életkora, hiszen a fiatal állatok esetében kizárhatóak az öregedés eltérő üteméből, illetve az egyéb korfüggő megbetegedésekből adódó eltérések.

Séralini által végzett kutatásra azonban – melynek fő erőssége, hogy a patkányok közel teljes élethosszát felöleli – más javaslatot olvashatunk. Ilyen hosszú időtartamú (2 éves) kísérletek kivitelezéséhez az OECD véleménye szerint nem elegendő nemenként 10-10 kísérleti állat. Toxicitási vizsgálatokhoz 20-20, míg karcinogenitás megállapításához legalább 50-50 egyed megfigyelését javasolják az eredmények értékelhetősége érdekében.

Továbbá az sem elhanyagolható tény, hogy Séralini és csoportja **egy olyan mutáns patkányfajtával dolgozott (Sprague-Dawley), mely bizonyítottan hajlamos spontán tumorosodásra:**{.red}

> „A Harlan laboratórium által szolgáltatott adatok az mutatják – a kísérletben használt patkányok ebből a laborból származnak –, hogy a hímeknek csak egyharmada, a nőstényeknek pedig kevesebb mint a fele éri meg a 104 hetes (2 éves) életkort.”

Összehasonlításképp a cikk azt is megemlíti, hogy egy másik fajta (Han Wistar), hasonlóan normál körülmények között ehhez képest 70%-os arányban túléli a kétéves kort, miközben kevesebb spontán tumor is keletkezik bennük.

Az OECD irányelvei szerint a Séralini és csoportja által végzett és ehhez hasonló kísérletekben a vizsgált állatok legalább 50%-ának el kell érnie a kísérletben kitűzött életkort – jelen esetben a 104 hetet –, rosszabb túlélési arány esetében pedig az állatok számát nemenként 50-ről 65-re kell emelni. A kutatáshoz választott fajta azonban nemcsak nem teljesíti a fenti kitételt, de a csoport által vizsgált, nemenként 10-10 állat messze elmarad a statisztikailag értékelhető egyedszámtól” (NAGY-RADICS B. 2012).

Összefoglalva, olyan patkányfajt vizsgáltak tehát, amelynél **két év alatt spontán, magától is 60-80%-ban kialakul rák.** A tanulmányban szereplő horrorisztikus felvételek ugyanannyira lehetnek a kontrollcsoportból, mint a GMO-sból. **Miért nem mutatnak képeket a kontrollcsoportból is?** A kontrollcsoport az, amit hagyományos (nem-GMO) táppal etettek, és ezzel hasonlítják össze a GM-kukoricával etetett csoportokat – Roundup-pal kezelt GM-kukorica, Roundup-pal nem kezelt GM-kukorica etetése, Roundup hozzáadása a patkányok ivóvizébe eseteket vizsgálták –, hogy van-e kimutatható különbség a kontroll és a kezelt csoportok egyedei között, amiből a glifozát lehetséges egészségkárosító hatásaira következtetni lehet. Egy 10 fős mintából viszont, ahol természetes úton is elrákosodik 6-8 közötti példány, kimutathatatlan, hogy azt a GMO-s etetés okozta vagy sem. **Az eredményekből semmilyen tudományos következtetést nem lehet levonni** (2. melléklet).

„A Francia Tudományos Akadémia felveti, hogy

> „a tudós társadalom részéről elítélendő, **ha egy kutató vagy egy kutatócsoport a hírnevét általános félelemkeltésre használja fel**{.red}. Ennek jelentősége igen komoly, hiszen a patkányetetési vizsgálatok eredményeit, valamit a levont következtetéseket az EFSA hivatalos közleményében elégtelennek és megalapozatlannak ítélte, a médiában azonban futótűzként terjedt a rémhír.

A témában kevéssé tájékozott közönség információ híján nem vizsgálhatja felül a megjelent írás állításait, ezért az a cikket engedélyezők, valamint az újságírók feladata, felelőssége megtenni.

A szóban forgó eset azonban ebből a szempontból is kirívó. **A szerzők olyan megállapodást kötöttek az újságírókkal, melynek értelmében komoly következményekkel járt volna, ha azok még a cikk közzététele előtt független kutatók véleményét kérik az írásról!**

> „A kutatás több millió eurós költsége kártérítésként az újságot terheli, amennyiben az idő előtti nyilvánosságra hozatal miatt a tanulmány kibocsátása megkérdőjeleződik”

– idézi a Nature.

A szerző, G. E. Séralini feltételezhetően már az írás publikálása előtt is tisztában volt azzal, hogy tanulmánya nem áll biztos alapokon. Éppen ezért nem kockáztathatta meg, hogy a szerzeményt még azelőtt véleményezzék hozzáértők, hogy az a nyilvánosság elé kerülne, és ezzel tovább súlyosbíthatná a GMO-k negatív megítélését Európában és a világban” (NAGY-RADICS B. 2012).

Miután a Food and Chemical Toxicology nevű rangos folyóirat a komoly szakmai kritikákra reagálva visszavonta a tanulmányát, **Séralini-ék újra megjelentették egy alig ismert lapban** ( [Environmental Sciences Europe](https://enveurope.springeropen.com/articles/10.1186/s12302-014-0014-5)) (SÉRALINI, G-E. et al. 2014). **Lektorálás nélkül** jelent meg, de ez nem teljesen biztos (ORANSKY, I. 2014).

Egy olasz kutatócsoport **összesen 1783**, 2002 és 2012 között publikált, a GMO-élelmiszerek lehetséges egészségügyi és környezeti hatásairól szóló tanulmányt vizsgált meg, azonban nem tárt fel semmilyen statisztikailag szignifikáns, közvetlenül a genetikailag módosított növények használatához kötődő veszélyeket. Sőt **egyetlen egy tanulmányt sem találtak, amely a GMO-élelmiszerek kapcsán hihetően alátámasztott volna bármilyen, az emberek vagy az állatok egészségére gyakorolt károsító hatást** (NICOLIA, A. et al. 2013).

*Folytatása következik...*

## Irodalom

* ÁBRAHÁM R. – ÉRSEK T. – KUROLI G. – NÉMETH L. – REISINGER P. (2011). [Növényvédelem. Rezisztencia kialakulása a növényvédő szerekkel szemben. (internetes tananyag)](http://www.tankonyvtar.hu/hu/tartalom/tamop425/0010_1A_Book_08_Novenyvedelem/ch05s03.html
)

* AMERICAN ASSOCIATION FOR THE ADVANCEMENT OF SCIENCE (AAAS) (2012). [Statement by the AAAS Board of Directors On Labeling of Genetically Modified Foods, 2012-10-20.](http://www.aaas.org/sites/default/files/AAAS_GM_statement.pdf
)

* AMES, B. N. – PROFET, M. – GOLD, L. S. (1990). Dietary pesticides (99.99% all natural). – Proc. Natl. Acad. Sci. USA (Medical Sciences) 87. pp. 7777-7781.

* [Az Európai Parlament és a Tanács 2001/18/EK irányelve (2001. március 12.) a géntechnológiával módosított szervezetek környezetbe történő szándékos kibocsátásáról és a 90/220/EGK tanácsi irányelv hatályon kívül helyezéséről.](http://eur-lex.europa.eu/legal-content/HU/TXT/PDF/?uri=CELEX:32001L0018&rid=4
)

* BfR (2015). [BfR-contribution to the EU-approval process of glyphosate is finalised. BfR Communication No. 008/2015.](http://www.bfr.bund.de/cm/349/bfr-contribution-to-the-eu-approval-process-of-glyphosate-is-finalised.pdf
)

* Céleres Ambiental (2009). [Social and Environmental Benefits from the Agricultural Biotechnology in Brazil: 1996 – 2009.](http://www.celeresambiental.com.br/pdf/PressRelease2009_Ambiental01_Eng.pdf
)

* CHOUDHARY, B. – GAUR, K. (2015.) [Biotech Cotton in India, 2002 to 2014. ISAAA Series of Biotech Crop Profiles. – ISAAA: Ithaca, NY. 34 p.](https://www.isaaa.org/resources/publications/biotech_crop_profiles/bt_cotton_in_india-a_country_profile/download/Bt_Cotton_in_India-2002-2014.pdf
)

* CLIVE, J. (2016). [ISAAA Brief 52-2016: Executive Summary. ISAAA (International Service for the Acquisition of Agri-biotech Applications).](http://www.isaaa.org/resources/publications/briefs/52/executivesummary/default.asp
)

* DARVAS B. (1999). [Nézőpontok, ha különböznek (Homage to Árpád Pusztai).](http://mek.oszk.hu/03200/03216/html/#76
) – Biokémia 23, pp. 99-102.

* EFSA (2016). [Glyphosate: EFSA responds to critics.](http://www.efsa.europa.eu/en/press/news/160113
)

* EFSA (2017). [The 2015 European Union report on pesticide residues in food.](http://onlinelibrary.wiley.com/doi/10.2903/j.efsa.2017.4791/full
) EFSA Journal 15(4): e04791 DOI:10.2903/j.efsa.2017.4791

* FAO/WHO (2016). [Joint FAO/WHO Meeting On Pesticide Residues.](http://www.who.int/foodsafety/jmprsummary2016.pdf?ua=1
) Summary Report.
 
* FOX, J. L. 1996: Bt cotton infestations renew resistance concerns. – Nature Biotechnology 14, pp. 1070-1071.

* GEORGE, S. (2009). Lugánói tanulmány. Kairosz Kiadó, Budapest. 266 p.

* HOWARD, P. H. (2009). [Visualizing Consolidation in the Global Seed Industry: 1996-2008. – Sustainability](http://www.mdpi.com/2071-1050/1/4/1266/pdf
) 1. pp. 1266-1287. DOI:10.3390/su1041266

* KLÜMPER, W.  –  QAIM, M. (2014). A Meta-Analysis of the Impacts of Genetically Modified Crops. – PLoS ONE 9(11): e111629. doi:10.1371/journal.pone.0111629

* KUTASI J. (2007). [Fermentációs biotechnológia. (internetes tananyag)](http://www.tankonyvtar.hu/hu/tartalom/tkt/fermentacios/ch02s05.html
)

* LOMBARDO, L. (2014). Genetic use restriction technologies: a review. – Plant Biotechnology Journal 12(8), pp. 995-1005. DOI:10.1111/pbi.12242 http://onlinelibrary.wiley.com/doi/10.1111/pbi.12242/full

* [Magyarország Alaptörvénye.](https://net.jogtar.hu/jr/gen/hjegy_doc.cgi?docid=A1100425.ATV
)

* MESNAGE, R. – DEFARGE, N. – ROCQUE, L-M. – DE VENDÔMOIS, J. S. – SÉRALINI , G-E. (2015). [Laboratory Rodent Diets Contain Toxic Levels of Environmental Contaminants: Implications for Regulatory Tests.](https://doi.org/10.1371/journal.pone.0128429
) – PLoS ONE 10(7): e0128429. 

* Nébih (2017). [ECHA szakvélemény: nincs rákkeltő hatása a glifozátnak.](http://portal.nebih.gov.hu/-/echa-szakvelemeny-nincs-rakkelto-hatasa-a-glifozatnak
)

* NICOLIA, A. – MANZO, A. – VERONESI, F. – ROSELLINI, D. (2013). [An overview of the last 10 years of genetically engineered crop safety research.](https://geneticliteracyproject.org/wp-content/uploads/2013/10/Nicolia-20131.pdf
) – Critical Reviews in Biotechnology 34(1), pp. 77-88.

* PLEWIS, I. (2014a). [Indian farmer suicides: Is GM cotton to blame?](https://doi.org/10.1111/j.1740-9713.2014.00719.x
) – Significance, Special Issue: Poverty and development.

* PLEWIS, I. (2014b). [Hard Evidence: does GM cotton lead to farmer suicide in India? The Conversation.](https://theconversation.com/hard-evidence-does-gm-cotton-lead-to-farmer-suicide-in-india-24045
)

* PLOS ONE (2015). [Correction: Laboratory Rodent Diets Contain Toxic Levels of Environmental Contaminants: Implications for Regulatory Tests.](https://doi.org/10.1371/journal.pone.0135542
) PLoS ONE 10(8): e0135542.

* SCHROEDER, J. – CHASSY, B. – TRIBE, D. – BROOKES, G. – KERSHEN, D. (2015). [Organic Marketing Report. –  Academic Review.](http://hoards.com/sites/default/files/Academics-Review_Organic-Marketing-Report.pdf)
http://organicnetwork.biz/organic-marketing-report-2015/

* SÉRALINI, G-E. – CLAIR, E. – MESNAGE, R. – GRESS, S. – DEFARGE, N. – MALATESTA, M.  – HENNEQUIN, D. – DE VENDÔMOIS, J. S. (2012). [Long term toxicity of a Roundup herbicide and a Roundup-tolerant genetically modified maize.](http://www.sciencedirect.com/science/article/pii/S0278691512005637
) – Food and Chemical Toxicology 50(11), pp. 4221-4231.

* SÉRALINI, G-E. – CLAIR, E. – MESNAGE, R. – GRESS, S. – DEFARGE, N. – MALATESTA, M. – HENNEQUIN, D. – DE VENDÔMOIS, J. S. (2014). Republished study: long-term toxicity of a Roundup herbicide and a Roundup-tolerantgenetically modified maize. – Environmental Sciences Europe 26(14). DOI: 10.1186/s12302-014-0014-5

* SMITH-SPANGLER, C. – BRANDEAU, M. L. – HUNTER, G. E. – BAVINGER, J. C. – PEARSON, M. – ESCHBACH, P. J. – SUNDARAM, V. – LIU, H. – SCHIRMER, P. – STAVE, C. – OLKIN, I. –BRAVATA, D. M. (2012). Are Organic Foods Safer or Healthier Than Conventional Alternatives? A Systematic Review. – Annals of Internal Medicine 157. 5. pp. 348-366.

* TUOMISTO, L. H. – HODGE, D. I. – RIORDAN, P. – MACDONALD, W. D. (2012). Does organic farming reduce environmental impacts? – A meta-analysis of European research. – Journal of Environmental Management 112. pp. 309-320.

* U.S. EPA (1993). [R.E.D. Facts. Glyphosate. EPA-738-F-93-011](https://www3.epa.gov/pesticides/chem_search/reg_actions/reregistration/fs_PC-417300_1-Sep-93.pdf)

* U.S. EPA (2016). [Glyphosate Issue Paper: Evaluation of Carcinogenic Potential.](http://src.bna.com/iE2
)

* VENETIANER P. (2011). [4. A géntechnológia helye a genetikai beavatkozások között.](http://zoldbiotech.hu/articles/2012-04/6/book-small_MAGYAR%20VEGSO.pdf
) – In. BALÁZS E. – DUDITS D. – SÁGI L. (szerk.): Genetikailag módosított élőlények (GMO-k) a tények tükrében. Magyar fehér könyv. – Szeged. pp. 13-18.
 
* WHO IARC (2015). [IARC Monographs Volume 112: evaluation of five organophosphate insecticides and herbicides.](http://www.iarc.fr/en/media-centre/iarcnews/pdf/MonographVolume112.pdf
)


### Internetes források

* [A Monsanto Intern 2016.](http://www.amonsantointern.com/blog/2016/6/12/myth-number-one-monsanto-employees-only-eat-organic-non-gmo
)

* [Agent Orange, Wikipedia.](https://hu.wikipedia.org/wiki/Agent_Orange
)

* ANTICS K. (2013). [A génmódosított növények kockázatairól. Gazdazóna.](http://www.gazdazona.hu/2013/05/08/a-genmodositott-novenyek-kockazatairol/
)

* [Argumentum ad nauseam, Wikipedia.](https://hu.wikipedia.org/wiki/Argumentum_ad_nauseam
)

* [Authority Nutrition (2016).](https://authoritynutrition.com/how-much-caffeine-in-coffee/
)

* [BBC Science Focus (2012). Szabadtéri Agrármúzeum?](http://m.cdn.blog.hu/cr/criticalbiomass/image/201203/bbc_science_focus_2012_01_02-PoppJ_interj%C3%BA.pdf
)

* BOOBIS, A. –MORETTO, A. –COHEN, S. (2017). [WHO’s IARC under fire for ignoring exculpatory data on glyphosate: Should it be reformed or abolished?](https://geneticliteracyproject.org/2017/06/16/whos-iarc-fire-ignoring-exculpatory-data-glyphosate-reformed-abolished/
) Genetic Literacy Project.

* [Canadian Centre for Occupational Health and Safety.](https://www.ccohs.ca/oshanswers/chemicals/ld50.html
)

* [Collegium Ramazzini.](http://www.collegiumramazzini.org/fellows.asp
)

* [CRIIGEN.](http://www.criigen.org/Qui-Sommes-Nous#element-equipe-list--content
)

* DA SILVEIRA, E. (2013). [More cellulose per square centimeter.](http://revistapesquisa.fapesp.br/en/2013/04/01/more-cellulose-per-square-centimeter/
) Pesquisa FAPESP.

* DESPAIN, D. (2015). [Organic industry and other funders behind Séralini’s anti-GMO studies.](https://geneticliteracyproject.org/2015/06/18/organic-industry-and-other-funders-behind-seralinis-anti-gmo-studies/
) Genetic Literacy Project. 

* EDF (2016). [Annual Report 2016.](https://www.edf.org/sites/default/files/EDF_AR2016.pdf
)

* GM Watch (2002). [Prodigene officials may face jail/Contamination could be AIDS vaccine or blood thickener.](http://www.gmwatch.org/en/latest-listing/41-2002/3278-prodigene-officials-may-face-jailcontamination-could-be-aids-vaccine-or-blood-thickener
)

* HILTON, C. W. (2012). [Monsanto & the Global Glyphosate Market: Case Study.](http://www.wiglafjournal.com/pricing/2012/06/monsanto-the-global-glyphosate-market-case-study/
) The Wiglaf Journal. 

* Idők Jelei (2012). [Biotech farmok: Vakcinák és gyógyszerek a GMO termésben.](http://idokjelei.hu/2012/10/biotech-farmok-vakcinak-es-gyogyszerek-a-gmo-termesben/
) (A honlap nem megbízható hírforrás!) 

* [Index (2012). GMO-élelmiszerek mellett érvelt, kirúgták.](http://index.hu/tudomany/2012/03/29/genmodositott_elelmiszerek_mellett_ervelt_kirugtak/
)

* KATIRAEE, L. (2015a). [GMOs and Patents: Part 1 – Terminator Genes. Biology Fortified.](https://www.biofortified.org/2015/12/gmos-and-patents-part-1-terminator-genes/
)

* KATIRAEE, L. (2015b). [GMOs and Patents: Part 2 – Lawsuits against Farmers.](https://www.biofortified.org/2015/12/lawsuits-against-farmers/
) Biology Fortified.

* KATIRAEE, L. (2015c). [GMOs and Patents: Part 3 – Lawsuits for inadvertent contamination. Biology Fortified.](https://www.biofortified.org/2015/12/lawsuits-for-inadvertent-contamination/)

* KELLY, J. – STIER, J. (2017). [Who’s Getting Money from NIH?. National Review.](http://www.nationalreview.com/article/446335/nih-grants-ramazzini-iarc-may-not-meet-scientific-standards
)

* KLOOR, K. (2014). [The Rich Allure of a Peasant Champion. Discover.](http://blogs.discovermagazine.com/collideascape/2014/10/23/rich-allure-vandana-shiva/#.WTm7uzd94nT
)

* KOTTKE, J. (2013). [The magical Brassica oleracea plant.](http://kottke.org/13/09/the-magical-brassica-oleracea-plant)

* KOVÁCS V. (nincs év).[ Inzulin. Gruiz Katalin Biotechnológiai ismeretek c. tárgyához készült prezentáció, BME.](http://enfo.agt.bme.hu/drupal/sites/default/files/inzulinGKj%20%281%29.pdf
)

* Laissez-Faire Republic. [Right-Wing Conspiracy Theories and Left-Wing Conspiracy Theories Compared.](http://laissez-fairerepublic.com/paranoias.htm
)

* MarketWatch. A [Monsanto](http://www.marketwatch.com/investing/stock/mon/financials) és a [Whole Foods](http://www.marketwatch.com/investing/stock/wfm/financials
).

* MCCARTHY, M. (1999). [GM food banned in Monsanto canteen. The Independent.](http://www.independent.co.uk/environment/gm-food-banned-in-monsanto-canteen-737948.html
)

* MILLER, M. (2016). [Who funds the grassroots anti-GMO movement?](https://geneticliteracyproject.org/2016/09/15/funds-grassroots-anti-gmo-movement/
) Genetic Literacy Project. 

* [Millions Against Monsanto.](https://www.organicconsumers.org/campaigns/millions-against-monsanto/what-you-need-know-about-gmo-labeling
)

* Monsanto (2015). [2015 TUG. U.S. Technology Use Guide and IRM Overview.](http://www.monsanto.com/sitecollectiondocuments/technology-use-guide.pdf) (pp. 32-33.)

* [Monsanto.](http://www.monsanto.com/newsviews/pages/what-monsanto-serves-in-its-cafeterias.aspx
)

* NAGY-RADICS B. (2012). [A Séralini-kísérlet kritikája – A GM-érme két oldala.](http://www.zoldbiotech.hu/cikk/323-A-S-ralini-k-s-rlet-kritik-ja-A-GM-rme-k-t-oldala
) Zöldbiotech.
 
* Natural Society (2012). [‘Biofarms’ to Integrate Vaccines, Pharmaceuticals into GMO ‘Biopharmaceutical’ Crops.](http://naturalsociety.com/biofarms-vaccines-pharmaceuticals-gmo-biopharmaceutical-crops/
) (A honlap nem megbízható hírforrás!)

* NORERO, D. (2015). [Latin American GMO powerhouse Brazil expands portfolio of crops with intro of new herbicide resistant soy.](https://www.geneticliteracyproject.org/2015/09/09/latin-american-gmo-powerhouse-brazil-expands-portfolio-of-crops-with-intro-of-new-herbicide-resistant-soy/
) Genetic Literacy Project. 

* OKSENBERG, N. (2015). [Why don’t farmers save seeds?](https://www.biofortified.org/2015/06/why-dont-farmers-save-seeds/
) Biology Fortified.

* ORANSKY, I. (2014). [Republished Seralini GMO-rat study was not peer-reviewed, says editor. Retraction Watch.](http://retractionwatch.com/2014/06/26/republished-seralini-gmo-rat-study-was-not-peer-reviewed-says-editor/
)

* OTA (2015). [U.S. organic sales post new record of $43.3 billion in 2015.](https://www.ota.com/news/press-releases/19031
)

* PORTERFIELD, A. (2016). [Can water protect you from glyphosate ‘poisoning’? Gilles-Eric Séralini’s homeopathy “detox” hoax.](https://www.geneticliteracyproject.org/2016/12/21/can-water-protect-glyphosate-poisoning-gilles-eric-seralinis-homeopathy-detox-hoax/
) Genetic Literacy Project.

* [Promar International.](http://www.promar-international.com/default.aspx
)

* [Ramazzini Institute.](https://www.ramazzini.org/en/
)

* SHIVA, V. (2013). [Seed Monopolies, GMOs and Farmer Suicides in India – A response to Nature. Navdanya's Diary.](http://www.navdanya.org/blog/?p=744
)

* SPECTER, M. (2014). [Seeds Of Doubt. An activist’s controversial crusade against genetically modified crops.](http://www.newyorker.com/magazine/2014/08/25/seeds-of-doubt
) The New Yorker.

* Syngenta (2016). [Syngenta Seeds, LLC Stewardship Agreement.](http://www.syngenta-us.com/stewardship/downloads/syngentastewardshipagreement.pdf
)

* TRIBE, D. (2012a). [Auchan and Carrefour financed CRIIGEN studies on GMOs.](http://gmopundit.blogspot.hu/2012/09/auchan-and-carrefour-financed-criigen.html
) GMO Pundit.

* TRIBE, D. (2012b). [Etude Anti-Ogm de Séralini : les petits soldats de la Fondation pour le progrès de l’homme.](http://gmopundit.blogspot.hu/2012/11/etude-anti-ogm-de-seralini-les-petits.html
) GMO Pundit. 

* Umweltinstitut München (2016). [Hopfen und Malz verloren: Glyphosat-Rückstände im deutschen Bier.](http://www.umweltinstitut.org/fileadmin/Mediapool/Downloads/02_Mitmach-Aktionen/11_Rettet_das_Reinheitsgebot/Glyphosat_Untersuchung_Umweltinstitut_2016.pdf)

* Urinale (2015). [Auswertung von 2011 Humanurinproben auf ihren Glyphosatgehalt.](http://www.urinale.org/wp-content/uploads/2016/03/PK-Daten-Handout.pdf)

* VARGA M. (2012). [A józan ész és a GMO-mentesség.](http://www.zoldbiotech.hu/cikk/15-A-jozan-esz-es-a-GMO-mentesseg
) Zöldbiotech.


